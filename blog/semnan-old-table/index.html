<!DOCTYPE html>
<html lang="en">

<head><meta charset="UTF-8">
<meta name="viewport" content="width=device-width, initial-scale=1.0">
<meta http-equiv="X-UA-Compatible" content="ie=edge">
<link rel="icon" href="//news.face8ook.org/images/fav.png" type="image/gif">

<style>
     
    .footer {
        background: #f2f2f2;
    }

    .navbar-text {
        font-size: 17px;
    }

    .footer-site {
        font-family: 'Alata', sans-serif;
        font-size: 25px;
    }

    iframe {
        border: none;
    }

     
    .navbar-color {
        color: #101820ff;
    }

    .navbar-brand {
        font-size: 22px;
    }

    .nav-link {
        color: #101820ff !important;
        font-size: 18px;
    }
</style>
<meta name="description" content="" />
<title>سمنان قدیم در جدول</title>
<style>
  article {
    font-family: 'Peddana', serif;
    line-height: 1.3;
    font-size: 30px;
  }

  article blockquote {
    margin: 0 !;
    border-left: 4px solid #248aaa !important;
    background-color: #248baa15 !important;
    padding: 0.3rem !important;
    padding-left: 1rem !important;
  }

  article blockquote>p {
    color: #3c4858 !important;
    margin-top: 0.5rem !important;
    margin-bottom: 0.5rem !important;
  }

  article h1 {
    font-size: 55px !important;
  }

  article h2 {
    font-size: 42px !important;
  }

  article h3 {
    font-size: 35px !important;
  }

  article h4,
  h5,
  h6 {
    font-size: 30px !important;
  }

  article table {
    border-radius: 0.1rem;
    background: #e5e9f2;
    border: 1px solid #c0ccda;
    padding: 0.1rem;
  }

  article table tr {
    height: 40px !important;
  }

  article table th,
  td {
    padding: 0.5rem;
    border-left: 1px solid #8392a5;
    border-bottom: 1px solid #8392a5;
  }

  article table thead tr {
    background: #248aaa;
    color: #e5e9f2;
  }

  article tbody tr:nth-child(odd) {
    background-color: #e5e9f2;
  }

  article tbody tr:hover {
    background: #c0ccda;
  }

  article img {
    width: 100%;
  }

  article caption,
  figcaption {
    caption-side: bottom;
    text-align: center;
    color: #8392a5;
  }

  article pre {
    margin: 5px;
    padding: 5%;
    font-size: 18px;
    max-height: 400px;
    border-radius: 2%;
    background-color: #1f618d !important;
    color: white;
  }

  article pre>code {
    padding: 10px !important;
  }

  article a.header-anchor {
    text-decoration: none;
    color: #1c2d41;
  }

  article a.header-anchor i {
    font-size: 10pt;
    color: #3c4858;
    display: none;
    margin-left: 0.5rem;
  }

  article a.header-anchor:hover i {
    display: inline-block;
  }

  article a.header-anchor code {
    color: #e83e8c;
  }

  article kbd {
    background-color: #248aaa !important;
    color: #f9fafc;
  }

  article mark {
    background-color: #ffc21280;
  }
</style>



    
    <link rel="stylesheet" href="//news.face8ook.org/css/bootstrap.min.css" media="all">

    
    <link href="https://fonts.googleapis.com/css2?family=Peddana&display=swap" rel="stylesheet" media="all">
</head>

<body><nav class="navbar navbar-expand-lg navbar-light bg-white shadow-sm sticky-top">
	<div class="container">
		<a class="navbar-brand font-weight-bold" href="//news.face8ook.org/">
			
			<img src="//news.face8ook.org/images/fav.png" width="30" height="30" class="d-inline-block align-top"
				alt="Rumor Theory">
			Rumor Theory
			
		</a>
		<button class="navbar-toggler border-0" type="button" data-toggle="collapse" data-target="#navbarNavDropdown"
			aria-controls="navbarNavDropdown" aria-expanded="false" aria-label="Toggle navigation">
			<span class="navbar-toggler-icon"></span>
		</button>

		<div class="collapse navbar-collapse" id="navbarNavDropdown">
			<ul class="navbar-nav ml-auto text-center">
				<li class="nav-item navbar-text">
					<a class="nav-link" href="//news.face8ook.org/news" aria-label="about">News</a>
				</li>
				<li class="nav-item navbar-text">
					<a class="nav-link" href="//news.face8ook.org/video" aria-label="about">Video</a>
				</li>

			</ul>
		</div>
	</div>
</nav>

<section class="bg-white">
  <div class="container">
    <div class="row justify-content-md-center">
      <div class="col-md-8">
        
        <div class="p-2">
          <h1>سمنان قدیم در جدول</h1>
          <div class="text-muted">
            
            <svg width="1em" height="1em" viewBox="0 0 16 16" class="bi bi-calendar" fill="currentColor"
              xmlns="http://www.w3.org/2000/svg">
              <path fill-rule="evenodd"
                d="M1 4v10a1 1 0 0 0 1 1h12a1 1 0 0 0 1-1V4H1zm1-3a2 2 0 0 0-2 2v11a2 2 0 0 0 2 2h12a2 2 0 0 0 2-2V3a2 2 0 0 0-2-2H2z" />
              <path fill-rule="evenodd"
                d="M3.5 0a.5.5 0 0 1 .5.5V1a.5.5 0 0 1-1 0V.5a.5.5 0 0 1 .5-.5zm9 0a.5.5 0 0 1 .5.5V1a.5.5 0 0 1-1 0V.5a.5.5 0 0 1 .5-.5z" />
            </svg>
            Jun 3, 2020

            
            

            
            
          </div>

          
        </div>


        
        

        
        
        
        
        
        
        
        
        
        
        
        
        
        
        
        
        
        

        <nav aria-label="breadcrumb">
          <ol class="breadcrumb">
            
            <li class="breadcrumb-item" aria-current="page"><a href="//news.face8ook.org/"> home </a></li>
            
            <li class="breadcrumb-item" aria-current="page"><a href="//news.face8ook.org/blog/"> blog </a></li>
            
            <li class="breadcrumb-item" aria-current="page"><a href="//news.face8ook.org/blog/semnan-old-table/"> semnan-old-table </a></li>
            
        </nav>

        
        <div class="py-2">
          
        </div>

        
        <article>
          <p><img src="https://aftabnews.ir/client/themes/fa/main/img/favicon.ico" alt="img"></p>


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>


<p>رییس مرکز روابط عمومی و اطلاع‌رسانی وزارت بهداشت، درمان و آموزش پزشکی گفت: تاکنون ۱۱۸ هزار و ۳۹۲ نفر در کشور به طور قطعی به ویروس کرونا مبتلا شده و با فوت ۳۵ نفر در ۲۴ ساعت گذشته، جان باختگان کرونا در کشور به ۶ هزار و ۹۳۷ نفر رسید.</p>
<p>کیانوش جهانپور روز شنبه درباره آخرین آمار مبتلایان قطعی به ویروس کرونا در کشور و موارد فوت ناشی از آن بیان کرد: از دیروز تا امروز ۲۷ اردیبهشت ۱۳۹۹ و بر اساس معیارهای قطعی تشخیصی یکهزار و ۷۵۷ بیمار جدید مبتلا به کووید ۱۹ در کشور شناسایی شد. از بین مبتلایان جدید، ۳۲۵ مورد بستری و ۱۴۳۲ مورد سرپایی و از افراد در تماس با مبتلایان بودند که شناسایی شدند.</p>
<p>به گزارش آفتاب‌نیوز؛ وی ادامه داد: با این حساب، مجموع بیماران کووید ۱۹ در کشور به ۱۱۸ هزار و ۳۹۲ نفر رسید. متاسفانه در طول ۲۴ ساعت گذشته، ۳۵ بیمار کووید۱۹ جان خود را از دست دادند و مجموع جان باختگان این بیماری به ۶ هزار و ۹۳۷ نفر رسید.</p>
<p>سخنگوی ستاد مقابله با کرونا وزارت بهداشت بیان کرد: امروز بعد از ۷۰ روز، تعداد موارد فوتی روزانه به کمتر از ۴۰ مورد رسید. خوشبختانه تاکنون ۹۳ هزار و ۱۴۷ نفر از بیماران، بهبود یافته و ترخیص شده‌اند. همچنین ۲۷۱۶ نفر از بیماران مبتلا به کووید۱۹ در وضعیت شدید این بیماری تحت مراقبت قرار دارند. تاکنون ۶۷۲ هزار و ۶۷۹ آزمایش تشخیص کووید۱۹ در کشور انجام شده است. وضعیت استان خوزستان همچنان قرمز است و بیشترین میزان بستری و غربالگری را نیز دارد.</p>
<p>رییس مرکز روابط عمومی و اطلاع رسانی وزارت بهداشت گفت: کلیدی‌ترین نکته در مهار کرونا، رهگیری تماس‌های نزدیک محسوب می‌شود که در اکثر استان‌های کشور فعال شده است. در ۷۰ روز گذشته، کمترین آمار فوت ناشی از ابتلا به کووید ۱۹ را امروز داشتیم. همچنان ایران بین پنج کشور با بالاترین میزان بهبود یافتگان کرونا قرار دارد. به هیچ وجه در وضعیت عادی نیستیم. هیچ کجای جهان و ایران وضعیت عادی در مواجهه با این ویروس ندارد و شاید به زودی هم نتوانیم وضعیت عادی اعلام کنیم. در اکثر شهرهای استان خوزستان وضعیت در شرایط فوق العاده است. رعایت بهداشت فردی و عمومی همچنان باید انجام شود تا بتوانیم آرام آرام به مسیر مهار این بیماری نزدیک شویم. مصوبات ستاد ملی مقابله با کرونا در مورد نحوه برگزاری راهپیمایی روز قدس و تجمعات امروز انجام شده و به جز مناطق سفید که به صورت تجمع در محل نماز جمعه خواهد بود، در تهران نیز راهپیمایی روز قدس را به صورت راهپیمایی خودرویی خواهیم داشت. نماز عید فطر هم به صورت تجمعات هر ساله در مصلی‌ها برگزار نمی‌شود و در مساجد به صورت جداگانه و با رعایت پروتکل‌های بهداشتی برگزار خواهد شد.</p>
<p>بعد از اینکه وزارت بهداشت، ارائه آمار بیماران کرونا به تفکیک استان را متوقف کرد، مسئولان دانشگاه‌های علوم پزشکی، آمار شیوع کرونا در استان‌های مربوط به خود را اعلام می‌کنند. با این حال، در برخی استان‌ها مثل تهران، خراسان رضوی، مازندران، گلستان، قم، اصفهان، گیلان و البرز آماری اعلام نمی‌شود یا اگر هم اعلام می‌شود به صورت ناقص است. به گفته مقامات وزارت بهداشت، وضعیت برخی از این استان‌ها از نظر شیوع کرونا قرمز است. در برخی استانهای دیگر نیز آمار شفاف و کاملی از بیماران کرونا ارائه نمی‌شود.</p>
<p>بیشتر بخوانید: آمار رسمی بیماران کرونا به تفکیک استان‌ها؛ ۲۶ اردیبهشت ۱۳۹۹+جدول</p>
<p>در ادامه آمار رسمی بیماران کرونا در سراسر کشور تا ۲۷ اردیبهشت ۱۳۹۹ آمده است. منبع این آمار، اظهارات مسئولان دانشگاه‌های علوم پزشکی استان‌ها است.</p>
<p>استان مورد جدید فوتی بهبودیافته نعداد کل مبتلایان 1 آذربایجان شرقی ۴۰۳نفر تا۲۱اردیبهشت 2 آذربایجان غربی ۷۹ ۱۹۱ ۱۵۹۸ ۳۷۳۹ 3 اردبیل ۷۳ ۱۶۷۲ ۲۱۴۰ 4 اصفهان(به‌جزکاشان) ۷۳ ۶۰۰ نفر تا ۸اردیبهشت 5 البرز ۲۸۷نفر تا۱۰اردیبهشت 6 ایلام ۲۴ ۵۹ ۷۳۵ 7 بوشهر ۱۹ ۱۲ ۲۴۴ ۴۴۱ 8 تهران ۱۳۰ 9 چهارمحال و بختیاری ۱۰ ۲۸ ۴۶۵ ۵۰۷ 10 خراسان جنوبی ۱ ۴۵ ۵۷۵ ۶۲۲ 11 خراسان رضوی 12 خراسان شمالی ۸۲ ۱۰۴ ۱۴۴۴ 13 خوزستان ۳۳۱ ۳۵۱ ۵۴۷۲ ۶۶۳۶ 14 زنجان ۶ ۱۱۶ ۹۰۶ ‭۱۰۹۴ 15 سمنان(به‌جزشاهرود) ۴۵۶ ۵۴۰ 16 سیستان‌وبلوچستان ۵۳ ۶۷ ۹۸۳ ۱۰۹۹ 17 فارس ۱۴۷ ۹۸ ۳۹۸۳ ۴۷۷۰ 18 قزوین 19 قم ۲۷ 20 کردستان ۱۳۸ ۱۱۵۸ ۲۰۱۴ 21 کرمان ۱۱ ۶۳ ۴۳۵ ۱۱۳۷ 22 کرمانشاه ۸۶ ۸۷ ۲۶۳۵ 23 کهگیلویه و بویراحمد ۱ ۹ ۵۰۳ ۵۹۰ 24 گلستان ۳۲۰نفر تا۲۲اردیبهشت 25 گیلان 26 لرستان ۹۰ ۱۴۵ ۲۸۲۶ ۳۰۲۵ 27 مازندران ۵۶ 28 مرکزی ۹ ۱۶۲ ۱۴۶۰ ۱۸۳۰ 29 هرمزگان ۸۶ ۳۰ ۴۴۸ ۱۷۷۳ 30 همدان ۹۶نفر تا ۲۶ اردیبهشت ۹۳۱نفر تا ۲۶ اردیبهشت 31 یزد ۲۱۷نفر تا۲۶اردیبهشت ۶۰۲۰نفر تا۲۶اردیبهشت</p>
<hr>
<p>شناسایی ۳۳۱ مبتلا به کرونا در خوزستان/۱۵ نفر فوت کردند</p>
<p>سخنگوی دانشگاه علوم پزشکی اهواز از شناسایی ۳۳۱ بیمار جدید در ۲۴ ساعته گذشته در شهرهای مختلف خوزستان خبر داد.</p>
<p>علی احسان‌پور از شناسایی ۳۳۱ بیمار جدید مبتلا به کووید ۱۹ از دیروز تا امروز ۲۷ اردیبهشت‌ماه خبر داد که با احتساب موارد جدید شمار مبتلایان به ۶ هزار و ۶۳۶ نفر رسید.</p>
<p>وی تصریح کرد: موارد جدید به تفکیک شهرستان شامل: اهواز ۱۶۲ مورد، اندیمشک چهار مورد، ایذه ۲ مورد، شوشتر ۱۷ مورد، رامشیر چهار مورد، گتوند ۲ مورد، دزفول ۵۹ مورد، آبادان ۱۵ مورد، خرمشهر چهار مورد، شادگان پنج مورد، شوش ۲۱ مورد، کارون ۹ مورد، حمیدیه یک مورد، رامهرمز ۱۲ مورد، مسجدسلیمان ۱۰ مورد، باوی ۲ مورد و دشت آزادگان ۲ مورد هستند.</p>
<p>سخنگوی دانشگاه علوم پزشکی اهواز بیان کرد: بیمارستان‌های وابسته به نیروهای مسلح از جمله بیمارستان‌های شهید بقایی ۲، منفردنیاکی و فاطمه‌الزهرا برای افزایش ظرفیت حوزه درمان استان در مدیریت بیماری کروناویروس دانشگاه علوم پزشکی جندی‌شاپور را همراهی و پشتیبانی خواهند کرد.</p>
<p>احسان‌پور با اعلام فوت مجموعاً ۳۵۱ بیمار تاکنون در اثر ابتلاء به بیماری کرونا ویروس، از بهبود ۵۴۷۲ بیمار خبر داد و گفت: در حال حاضر ۸۱۳ بیمار مبتلا به کرونا در بیمارستان‌های استان مورد مداوا و درمان هستند.</p>
<p>براساس این آمار، در ۲۴ ساعت گذشته ۱۵ نفر از مردم خوزستان به‌دلیل ابتلاء به بیماری کرونا فوت کرده‌اند</p>
<p>شناسایی ۱۴۷ مورد جدید ابتلا به کروناویروس درفارس/ مبتلایان به کرونا در فارس به ۴۷۷۰ نفر افزایش یافت</p>
<p>معاون بهداشت دانشگاه علوم پزشکی شیراز با اشاره به بررسی هزار و ۵۱۴ نمونه در آزمایشگاه‌های تشخیصی کروناویروس در استان طی ۲۴ ساعت گذشته، گفت: از این تعداد، ۱۴۷ مورد مثبت اعلام شده است.</p>
<p>به گزارش روابط عمومی دانشگاه علوم پزشکی شیراز، عبدالرسول همتی اظهار داشت: با شناسایی ۱۴۷ مورد جدید در ۲۴ ساعت گذشته، آمار مبتلایان در استان فارس به چهار هزار و ۷۷۰ مورد رسیده است.</p>
<p>وی ادامه داد: از مجموع ۱۴۷ مورد جدید شناسایی شده طی ۲۴ ساعت گذشته، ۹۳ مورد مربوط به شیراز؛ ۱۳ مورد مرودشت؛ آباده ۳ مورد؛ کوه چنار ۲ مورد؛ استهبان، ممسنی، داراب، لامرد و قیروکارزین هر کدام یک مورد و مابقی آمار نیز مربوط به دیگر دانشگاه‌ها و دانشکده‌های علوم پزشکی استان فارس بوده است.</p>
<p>معاون بهداشت دانشگاه بیان کرد: خوشبختانه در ۹ روز گذشته مورد فوتی به دلیل ابتلا به کروناویروس در استان گزارش نشده است و مجموع جانباختگان بر اثر بیماری کووید ۱۹ در استان، ۹۸ نفر است. مجموع بهبودیافتگان از بیمارستان‌ها و ایزوله خانگی در استان، به سه هزار و ۹۸۳ نفر رسیده است.</p>
<p>این مقام مسوول در دانشگاه تاکید کرد: آمار بالای امروز نشان دهنده این واقعیت است که ویروس در جامعه در حال گسترش است و هرگونه سهل انگاری در این خصوص، برای جامعه زیانبار بوده و وضعیت استان را به روز‌های نخست شیوع کروناویروس بازمی گرداند.</p>
<p>همتی توصیه کرد: بررسی‌ها نشان داده که استفاده از ماسک هنگام خروج از منزل، شست و شوی مرتب دست ها، پرهیز از تردد‌های غیر ضروری و رعایت فاصله در روابط اجتماعی، در جلوگیری از گسترش بیماری کووید۱۹ موثر است.</p>
<p>مرگ و میر در «استان تهران» به پایین‌ترین میزان از ابتدای شیوع کرونا رسید</p>
<p>فرمانده ستاد مقابله با کرونا در کلانشهر تهران با بیان اینکه امروز برای اولین بار از زمان آغاز شیوع کرونا پایین‌ترین میزان مرگ و میر را در استان تهران در 24 ساعت گذشته داشتیم، گفت:باید کما فی السابق حساسیت خود را با رعایت پروتکل‌ها داشته باشیم.</p>
<p>علیرضا زالی فرمانده ستاد مقابله با کرونا در کلانشهر تهران اظهار داشت: در استان تهران کمافی السایق با یک شیب نسبتا ملایم و با نزول آماری مواجه هستیم. امروز در مجموع بیمارانی که در بیمارستان‌های استان تهران در بخش عادی و در قالب بیماران جدید بستری شدند بالغ بر 130 بیمار بود و تنها 40 بیمار در بخش مراقبت‌های ویژه بستری شده‌اند.</p>
<p>فرمانده ستاد مقابله با کرونا در کلانشهر تهران با بیان اینکه 162 بیمار نیز ترخیص شده‌اند، گفت: برای اولین بار از زمان آغاز شیوع کرونا و از ابتدای اسفند سال گذشته، امروز پایین ترین میزان مرگ و میر را در استان تهران در 24 ساعت گذشته داشتیم.</p>
<p>زالی با بیان اینکه امیدواریم با رعایت مردم و پروتکل ها این آمار و تعادل نسبی حفظ شود، ابراز داشت: مقابله با کرونا مانند یک مسابقه فوتبال است و تا دقیقه 90 ادامه دارد و باید خیلی مراقبت کنیم و بدانیم داستان فیصله پیدا نکرده است.</p>
<p>وی با تأکید بر اینکه کما فی السابق ویروس کرونا در کمین ماست، متذکر شد: این بیماری به عنوان یک بیماری خطرناک و اپیدمیک کما فی السابق در شهر در انتظار یک بی‌احتیاطی، بی مبالاتی و غفلت است و نباید به خاطر تغییر آماری که اتفاق افتاده است فریفته شویم.</p>
<p>فرمانده ستاد مقابله با کرونا در کلانشهر تهران تأکید کرد: کما فی السابق باید حساسیت خود را با رعایت پروتکل‌ها داشته باشیم.</p>
<p>کرونا تاکنون جان ۶۳ نفر را در کرمان گرفته است</p>
<p>سخنگوی دانشگاه علوم پزشکی کرمان گفت: مجموع جان باختگان ابتلاء به کووید ۱۹ از ابتدای اپیدمی تاکنون در استان کرمان ۶۳ نفر است.</p>
<p>مهدی شفیعی بعدازظهر شنبه در جمع خبرنگاران در خصوص آخرین آمار از وضعیت بیماری کرونا در استان کرمان اظهار کرد: با ارسال ۱۳۷ نمونه به آزمایشگاه‌های استان کرمان تست ۱۱ نفر شامل در ۲۴ ساعت گذشته مثبت شده است.</p>
<p>وی با اشاره به اینکه دو نفر از این افراد زن و ۹ نفر مرد هستند، افزود: موارد جدید شامل سه مورد بیمار بستری، سه مورد بیمار سرپایی، پنج مورد اطرافیان بیماران غربالگری شده است.</p>
<p>شفیعی با اشاره به اینکه ۱۱ مورد جدید مربوط به حوزه دانشگاه علوم پزشکی کرمان است، بیان کرد: در مجموع تاکنون هزار و ۱۳۷ نفر به کووید ۱۹ در کرمان مبتلا شده‌اند.</p>
<p>سخنگوی دانشگاه علوم پزشکی کرمان ادامه داد: متأسفانه در ۲۴ ساعت گذشته یک مرد در حوزه دانشگاه علوم پزشکی بم به دلیل ابتلاء به بیماری کووید ۱۹ جان خود را از دست داد. بنابراین مجموع جان باختگان ابتلاء به کووید ۱۹ از ابتدا تا کنون در استان کرمان ۶۳ نفر است.</p>
<p>وی گفت: طی ۲۴ ساعت گذشته، سه بیمار با علائم کووید ۱۹ از مراکز درمانی ترخیص شدند بنابراین مجموع بهبود یافته‌های این بیماری در استان از ابتدا تاکنون ۴۳۵ نفر است.</p>
<p>بستری شدن ۳۰ بیمار بدحال مبتلا به کرونا در قم</p>
<p>رئیس دانشگاه علوم پزشکی قم گفت: در حال حاضر ۱۳۵ نفر مشکوک به کرونا در قم بستری بوده که ۳۰ نفر آن‌ها بدحال هستند.</p>
<p>بستری شدن ۳۰ بیمار بدحال مبتلا به کرونا در قم</p>
<p>محمدرضا قدیر امروز در گفتگو با خبرنگاران اظهار کرد: طی ۲۴ ساعت گذشته و منتهی به بیست و هفتم اردیبهشت ماه، ۲۷ نفر در مراکز درمانی قم با تشخیص احتمالی و مشکوک به کرونا و یا مشکلات حاد تنفسی پذیرش شدند.</p>
<p>وی یادآور شد: ۱۴ نفر از این تعداد در بخش‌های بیمارستان‌ها بستری شده و مابقی پس از معاینه و بررسی در بخش اورژانس مراکز با دستورات دارویی و بهداشتی مرخص شده اند.</p>
<p>رئیس دانشگاه علوم پزشکی قم یادآور شد: در شبانه روز گذشته، ۳ نفر از کل بیماران بستری در بخش‌ها پس از بهبودی توسط پزشکان معالج از بیمارستان ترخیص شدند. در حال حاضر ۱۳۵ نفر مشکوک به کرونا در قم بستری بوده که ۳۰ نفر آن‌ها بدحال هستند.</p>
<p>۱۹ نفر به لیست مبتلایان ویروس کرونا در بوشهر افزوده شد</p>
<p>دبیر ستاد مبارزه با کرونا در استان بوشهر از بهبودی قطعی ۲۴۴ بیمار مبتلا به کرونا در استان بوشهر خبر داد و گفت: ۱۹ نفر به لیست مبتلایان ویروس کرونا در بوشهر افزوده شد.</p>
<p>سعید کشمیری پیش‌ازظهر شنبه در جمع خبرنگاران اظهار داشت: تعداد بیماران مبتلا به کرونا در استان بوشهر تا روز شنبه ۲۷ اردیبهشت‌ماه ۴۴۱ نفر شامل ۲۵۵ مرد و ۱۸۶ زن است.</p>
<p>رئیس دانشگاه علوم پزشکی بوشهر اضافه کرد: از ۱۹ مورد مثبت جدید، سه مورد در بوشهر، ۹ مورد در دشتستان، سه مورد در دیلم، یک مورد در دشتی، یک مورد در دیر، یک مورد در عسلویه و یک مورد در جم شناسایی‌شده‌اند.</p>
<p>کشمیری اضافه کرد: سه بیمار جدید شهرستان بوشهر، دو خانم ۴۴ و ۳۵ ساله به صورت سرپایی در مرکز بیماریابی شهرستان شناسایی‌شده که خانم ۳۵ ساله سابقه سفر به خوزستان را داشته و آقایی ۲۴ ساله بعد از گذراندن دوره درمان ترخیص شده است و همه بیماران در مراقبت خانگی قرار دارند.</p>
<p>وی بیان کرد: از ۹ بیمار جدید شهرستان دشتستان، خانمی ۹۸ ساله که در حال سپری کردن دوره درمانی خود در بیمارستان است و دو خانم ۴۳ و ۳۸ ساله، دختر بچه‌ای ۱۰ ساله، پسربچه‌ای ۴ ساله، چهار آقای ۴۳، ۳۱، ۲۸ و ۲۵ ساله هستند که همه بیماران سابقه تماس با مورد مثبت داشته‌اند و به صورت سرپایی در مرکز بیماریابی شهرستان شناسایی‌شده و در مراقبت خانگی قرار دارند.</p>
<p>کشمیری اضافه کرد: سه بیمار جدید شهرستان دیلم، دو آقای ۵۴ و ۳۱ ساله و خانمی ۳۸ ساله که همه بیماران سابقه تماس با مورد مثبت داشته‌اند و به صورت سرپایی در مرکز بیماریابی شهرستان شناسایی‌شده و در مراقبت خانگی قرار دارند.</p>
<p>رئیس دانشگاه علوم پزشکی بوشهر گفت: بیمار جدید شهرستان دشتی آقایی ۴۳ ساله است که به صورت سرپایی در مرکز بیماریابی شهرستان شناسایی‌شده و در مراقبت خانگی قرار دارد و بیمار جدید شهرستان دیر نیز آقایی ۵۳ ساله است که برای گذراندن دوره درمان خود در بیمارستان بستری است.</p>
<p>وی بیان کرد: بیمار جدید شهرستان عسلویه آقایی ۲۸ ساله ساکن استان خوزستان و شاغل در عسلویه است که سابقه تماس با مورد مثبت نیز داشته است و بیمار جدید ساکن شهرستان جم نیز آقایی ۴۶ ساله و سابقه تماس با مورد مثبت شناسایی‌شده را داشته است که هر دو بیمار به صورت سرپایی در مرکز بیماریابی شناسایی‌شده و در مراقبت خانگی قرار دارند.</p>
<p>دبیر ستاد مبارزه با کرونا در استان بوشهر خاطرنشان کرد: از مجموع بیماران مبتلا به کرونا در بیمارستان‌های استان (۴۴۱ نفر) تاکنون ۲۴۴ نفر از آنان بهبودیافته و ۱۷۷ نفر نیز در منزل تحت مراقبت هستند و ۸ نفر دیگر نیز در حال سپری کردن دوره درمانی خود در بیمارستان هستند.</p>
<p>رئیس دانشگاه علوم پزشکی بوشهر گفت: ۵۰ روز از تأسیس آزمایشگاه ویروس‌شناسی کووید ۱۹ در استان بوشهر می‌گذرد و در طی این مدت بیش از سه هزار نمونه مورد آزمایش قرارگرفته است و به‌طورکلی حدود ۱۲ درصد نمونه‌ها مثبت شده‌اند.</p>
<p>کشمیری افزود: بازگشایی اماکن مذهبی و مساجد در شب‌های قدر بر اساس دستورالعمل‌های ستاد مبارزه با کرونا امکان‌پذیر است و انتظار می‌رود عموم مردم و هیئت‌امنای اماکن مذهبی و مساجد با جدیت همچون گذشته نسبت به رعایت این دستورالعمل‌ها مدافعان سلامت را همراهی نمایند.</p>
<p>رئیس دانشگاه علوم پزشکی بوشهر افزود: مردم با رعایت دستورالعمل‌های ستاد مبارزه با کرونا در اماکن مذهبی و مساجد برای شرکت در آئین معنوی شب قدر حضور پیدا کنند و عموم مردم و هیئت‌امنای اماکن مذهبی و مساجد با جدیت همچون گذشته نسبت به رعایت این دستورالعمل‌ها مدافعان سلامت را همراهی نمایند.</p>
<p>شناسایی ۷۳ مورد جدید مبتلا به بیماری کرونا در استان اردبیل</p>
<p>رئیس دانشگاه علوم پزشکی اردبیل از شناسایی ۷۳ مورد جدید مبتلا به بیماری کرونا در استان اردبیل خبر داد.</p>
<p>به گزارش خبرنگار مهر، شهرام حبیب زاده ظهر شنبه در جلسه ستاد مدیریت کرونای استان اردبیل عنوان کرد: بر اساس یافته‌های آزمایشگاهی در ۲۴ ساعت گذشته، ۷۳ مورد جدید مبتلا به بیماری کرونا در استان اردبیل شناسایی شده که با احتساب آن شمار مبتلایان کووید ۱۹ در استان از ابتدای شیوع به ۲ هزار و ۱۴۰ نفر رسید.</p>
<p>وی افزود: از این تعداد تاکنون هزار و ۶۷۲ نفر با بهبودی کامل از بیمارستان ترخیص شده‌اند از تعداد ۱۵۰ نفر بستری در مراکز درمانی استان اردبیل تعداد ۳۵ نفر در بخش مراقبت‌های ویژه بستری بوده و در ۲۴ ساعت گذشته متأسفانه یک مورد فوتی ناشی از کرونا ثبت شده است.</p>
<p>رئیس دانشگاه علوم پزشکی استان اردبیل بیان داشت: جهت پیشگیری از ابتلاء به این بیماری لازم است شهروندان با رعایت فاصله اجتماعی، هشدارهای بهداشتی ستاد ملی کرونا را به دقت اجرا نموده، در ترددها و حمل و نقل‌های شهری، داخل تاکسی و اتوبوس‌ها رعایت موارد بهداشتی را داشته باشند.</p>
<p>شناسایی ۱۰ بیمار جدید مبتلا به کرونا در چهارمحال و بختیاری</p>
<p>رئیس دانشگاه علوم پزشکی شهرکرد از شناسایی ۱۰ بیمار جدید مبتلا به کرونا در چهارمحال و بختیاری در ۲۴ ساعت گذشته خبر داد.</p>
<p>مجید شیرانی ظهر شنبه در جمع خبرنگاران با اشاره به آمار جدید بیماری کرونا در استان چهارمحال و بختیاری در ۲۶ اردیبهشت ماه جاری، عنوان کرد: یک‌هزار و ۳۹۵ بیمار با علائم بالینی مشکوک به کرونا از شروع خطر اپیدمی تاکنون به مراکز درمانی استان مراجعه داشته‌اند. تعداد افراد نمونه گرفته شده بستری و سرپایی سه هزار و ۵۸۹ نفر بوده است.</p>
<p>رئیس دانشگاه علوم پزشکی شهرکرد گفت: تعداد بهبودیافتگان ترخیص شده از بیمارستان یا درمان در منزل ۴۶۵ نفر بوده است. تعداد افراد بستری فعلی در مراکز درمانی ۲۱ نفر هستند.</p>
<p>رئیس دانشگاه علوم پزشکی شهرکرد ادامه داد: با مثبت اعلام شدن آزمایشات ۱۰ بیمار مشکوک در ۲۴ ساعت گذشته، کل موارد مبتلا از آغاز بیماری که نتایج آزمایش آن‌ها مثبت اعلام شده ۵۰۷ نفر است.</p>
<p>وی ادامه داد: خوشبختانه در ۲۴ ساعت گذشته مورد جدید فوتی ناشی از ابتلاء به بیماری نوپدید کووید ۱۹ گزارش نشده و مجموع فوتی‌های ناشی از ابتلاء به این بیماری در استان کماکان ۲۸ نفر است.</p>
<p>ثبت ۹۰ مورد جدید ابتلا به کرونا در لرستان/فوتی‌ها به ۱۴۵ نفر رسید</p>
<p>رئیس دانشگاه علوم پزشکی لرستان از ثبت ۹۰ مورد جدید ابتلا به بیماری کرونا در لرستان خبر داد و گفت: متاسفانه تاکنون ۱۴۵ نفر در استان به علت این بیماری جان خود را از دست داده اند.</p>
<p>محمدرضا نیکبخت امروز شنبه در جمع خبرنگاران با اشاره به آخرین آمار مبتلایان به کرونا در لرستان، اظهار کرد: در ۲۴ ساعت گذشته از ۷۲۰ نمونه ارسالی به آزمایشگاه‌های مرجع استان، ۹۰ نفر به آمار مبتلایان به کرونا در لرستان اضافه شده است. متأسفانه طی ۲۴ ساعت گذشته در لرستان یک نفر جان باخته به علت کرونا داشته‌ایم.</p>
<p>رئیس دانشگاه علوم پزشکی لرستان با بیان اینکه متأسفانه تا کنون تعداد ۱۴۵ نفر از هم استانی‌ها به علت کرونا جان باخته‌اند، افزود: تاکنون ۱۶ هزار و ۴۲۶ نمونه از بیماران مشکوک به کرونا در استان لرستان به آزمایشگاه مرجع ارسال شده که تعداد ۱۴ هزار و ۵۳ نمونه پاسخ داده شده که از این عدد ۳ هزار و ۲۵ مورد مثبت و ۱۱ هزار و ۲۵۱ نمونه منفی اعلام شده است. تعداد ۵۴ نفر مبتلا به کرونا در مراکز درمانی استان تحت مراقبت‌های پزشکی و درمانی هستند. از ابتدا تاکنون تعداد ۲ هزار و ۸۲۶ نفر که در لرستان مبتلا به کرونا بوده‌اند پس از درمان به بهبودی کامل دست یافته‌اند.</p>
<p>شمار افراد مبتلا به کرونا در کردستان از ۲۰۰۰ نفر گذشت</p>
<p>رضاعی، رئیس دانشگاه علوم پزشکی کردستان ظهر امروز شنبه در جمع خبرنگاران رسانه‌های جمعی استان کردستان، اظهار کرد: از ابتدای شیوع کرونا ویروس در استان تا ظهر امروز تعداد ۲ هزار و ۱۴ بیمار مبتلای قطعی شناسایی شده است.</p>
<p>وی با اشاره به وضعیت افراد مبتلا به ویروس کرونا در شهرستان‌های استان کردستان، گفت: شهرستان‌های سنندج با ۵۸۲ نفر رتبه اول کشور را به خود اختصاص داده است.</p>
<p>رئیس دانشگاه علوم پزشکی کردستان افزود: سقز ۴۳۳ نفر، بانه ۲۳۵ نفر، قروه ۱۷۰ نفر، دیواندره ۱۴۸ نفر، مریوان ۱۱۵ نفر، بیجار ۱۱۱ نفر، کامیاران ۱۰۶ نفر، دهگلان ۸۷ نفر و سروآباد ۲۷ نفر مبتلای قطعی به کرونا ویروس دارند.</p>
<p>وی به شمار آزمایش‌های انجام شده از زمان ورود این ویروس به استان کردستان اشاره کرد و یادآور شد: از ابتدا تاکنون تعداد کل آزمایشات انجام گرفته ۶ هزار و ۷۸۱ مورد بوده است که از این تعداد ۲ هزار و ۱۴ مورد مثبت و چهار هزار و ۶۴۰ مورد منفی و ۱۲۷ مورد اعلام نشده است.</p>
<p>رئیس دانشگاه علوم پزشکی کردستان با اعلام هزار و ۱۵۸ بیمار بهبود یافته در استان، افزود: با تلاش کادر بهداشت و درمان روند خدمت‌رسانی به افراد مبتلا در مراکز درمانی همچنان ادامه دارد. متأسفانه تاکنون ۱۳۸ نفر از افراد مبتلا به این ویروس در استان کردستان جان خود را از دست داده‌اند.</p>
<p>وی بیان کرد: ۳۶ نفر در سقز، ۳۲ نفر در سنندج، ۱۹ نفر در قروه، ۱۹ نفر در بانه، ۹ نفر در کامیاران، ۹ نفر در بیجار، هفت نفر در مریوان، پنج نفر در دیواندره و ۲ نفر در دهگلان به‌دلیل ابتلاء به کروناویروس فوت شده‌اند که همه موارد به‌صورت بهداشتی و با رعایت دستورالعمل‌های مرتبط دفن شده‌اند.</p>
<p>۶ بیمار مبتلاء به کرونا در استان زنجان شناسایی شد</p>
<p>پرویز قزلباش، رئیس دانشگاه علوم پزشکی زنجان با بیان اینکه طی ۲۴ ساعت گذشته ۶ نفر به آمار مبتلایان به کرونا ویروس در استان زنجان افزوده شده است، گفت: بر این اساس در مجموع تاکنون تست کرونای ۱۰۹۴ نفر در استان زنجان بر اساس یافته‌های آزمایشگاهی مثبت اعلام شده است. از آغاز شیوع ویروس کرونا تا کنون در استان ۱۱۶ نفر به علت ابتلاء به این ویروس جان خود را از دست داده‌اند.</p>
<p>قزلباش افزود: از مجموع بیماران مبتلا به این ویروس در استان تا به امروز ۹۰۶ نفر با بهبودی کامل از بیمارستان ترخیص شده‌اند.</p>
<p>رئیس دانشگاه علوم پزشکی زنجان با بیان اینکه در حال حاضر ۲۳۸ بیماری مبتلا به کرونا در بیمارستان‌های سطح استان بستری هستند، گفت: از آغاز شیوع کرونا در استان زنجان تعداد سه هزار و ۴۴۱ نفر در مراکز درمانی استان بستری شده‌اند.</p>
<p>شمار مبتلایان به کرونا در کهگیلویه و بویراحمد به ۵۹۰ بیمار رسید</p>
<p>سرپرست دانشگاه علوم پزشکی یاسوج گفت: از ۴۳ جواب دریافتی از آزمایشگاه یاسوج، یک مورد مثبت شناسایی شد.</p>
<p>دکتر پرویز یزانپناه با بیان اینکه این بیمار در شهرستان لنده شناسایی و از خوشه‌های قدیمی و در تماس با بیماران بوده است افزود: با احتساب آمار جدید امروز، شمار مبتلایان به کرونا در استان به ۵۹۰ بیمار رسید. تا به امروز از مجموع ۵۹۰ مبتلا به کرونا در استان ۵۰۳ نفر بهبود یافتند و ۹ نفر هم جان خود را از دست دادند.</p>
<p>پرویز یزدانپناه گفت: طرح غربالگری سلامت با شناسایی افراد مبتلا نقش مهمی برای قطع زنجیره انتقال کرونا دارد و از مردم عزیز هم استانی درخواست می‌شود که در صورت داشتن علائم، حتماً به مراکز درمانی مراجعه کنند.</p>
<p>رئیس دانشگاه علوم پزشکی و خدمات درمانی استان کهگیلویه و بویراحمد از عموم مردم استان خواست که با در خانه ماندن و پرهیز از تردد و خروج‌های غیرضروری از منزل، به قطع زنجیره انتقال ویروس کمک کنند.</p>
<p>ثبت ۷۳ مورد جدید ابتلا به کرونا در اصفهان/۱۹ نفر مرخص شدند</p>
<p>سخنگوی دانشگاه علوم پزشکی اصفهان گفت: در ۲۴ ساعت گذشته، ۷۳ مورد جدید ابتلا به کرونا در استان اصفهان (غیر از کاشان و آران و بیدگل) به ثبت رسید.</p>
<p>آرش نجیمی با اشاره به روز گذشته ۸۱ مورد بیمار جدید از افراد مشکوک به کرونا ویروس به جز شهرستان‌های کاشان و آران و بیدگل با علائم بالینی در بیمارستان‌ها بستری شدند، اظهار داشت: در ۲۴ ساعت گذشته ۷۳ بیمار جدید مشکوک به کووید ۱۹ در اصفهان ثبت شد که در بیمارستان‌های استان اصفهان بستری شدند.</p>
<p>وی با اشاره به ترخیص ۱۹ بیمار بهبود یافته در ۲۴ ساعت گذشته از بیمارستان‌های اصفهان گفت: این افراد باید دوران قرنطینه را در منزل و یا بخش‌های ویژه بیمارستانها طی کنند.</p>
<p>سخنگوی دانشگاه علوم پزشکی اصفهان با اشاره به اینکه در مجموع اکنون درمجموع تعداد ۳۹۰ نفر مبتلا به کووید ۱۹ در بیمارستان‌های اصفهان تحت مراقبت و درمان هستند، بیان داشت: از این تعداد، ۱۰۸ نفر وضعیت جسمی وخیم‌تری داشته و در بخش مراقبت‌های ویژه بستری هستند.</p>
<p>وی با تاکید بر ضرورت رعایت بهداشت فردی به ویژه شستشوی مرتب و فاصله گذاری اجتماعی توسط شهروندان و مردم استان گفت: هنوز به مرحله مهار بیماری در استان اصفهان نزدیک نشده‌ایم؛ لازم است همچنان از ترددهای غیرضروری خودداری شود تا به مرحله مهار بیماری کرونا به تدریج دست پیدا کنیم.</p>
<p>تعداد مبتلایان کرونا در هرمزگان به ۱۷۷۳ نفر رسید</p>
<p>رئیس دانشگاه علوم پزشکی هرمزگان گفت: با مثبت شدن ۸۶ مورد دیگر در استان آمار مبتلاشدگان قطعی به کرونا در هرمزگان به ۱۷۷۳ نفر رسید.</p>
<p>حسین فرشیدی شنبه شب در جمع خبرنگاران در تشریح آخرین آمار مبتلایان به کرونا در هرمزگان بیان داشت: از ابتدای شیوع کرونا در استان هرمزگان، ۲ هزار و ۸۷۷ بیمار با تشخیص بیماری حاد تنفسی تاکنون بستری شده‌اند که ۲ هزار و ۵۶۲ نفر از این تعداد بهبود یافته‌اند و ۱۳۳ نفر همچنان بستری، ۸۵ نفر ایزوله، ۲۶ نفر در آی. سی. یو و ۲۲ نفر در بخش‌های عادی بستری هستند.</p>
<p>رئیس دانشگاه علوم پزشکی هرمزگان با بیان اینکه در طی ۱۲ روز گذشته شاهد روند افزایشی آمار مبتلایان به کرونا در هرمزگان هستیم، گفت: ۱۱ هزار و ۳۷۷ نفر به‌صورت سرپایی به‌دلیل مشکوک بودن به کرونا نمونه‌گیری شده‌اند که تنها ۱۷۷۳ مورد مثبت بوده است.</p>
<p>فرشیدی با بیان اینکه آمار فوتی‌ها در هرمزگان تا کنون ۳۰ نفر بوده است، عنوان کرد: تاکنون ۴۴۸ نفر بهبود و ترخیص شده‌اند، ۱۲۳۲ نفر بیمار قرنطینه ایی تحت مراقبت خانگی هستند، ۲۳ نفر تکمیل درمان را سپری می‌کنند و ۴۰ نفر همچنان در بیمارستان بستری هستند.</p>
<p>وی عنوان کرد: تعداد ۸۶ نفر در استان در ۲۴ ساعت گذشته مثبت بوده که ۶۲ نفر از شهرستان بندرعباس، ۲ نفر از رودان، ۲ نفر از جاسک، ۱۵ نفر از میناب، ۳ نفر از قشم و یک نفر از پارسیان، ۱ نفر از بستک به شمار آمار افراد مبتلا به کرونای مثبت جدید در هرمزگان اضافه شد.</p>
<p>فرشیدی اضافه کرد: بندرعباس با ۱۳۳۱، میناب با ۱۵۶، قشم ۷۰، کیش با ۵۴، حاجی‌آباد با ۴۹، بندرلنگه با ۳۳، رودان با ۳۴، پارسیان با ۱۴، بندر خمیر با ۱۲، بستک ۹، جاسک ۷ و سیریک با ۲ و بشاگرد ۲ مورد؛ جزئیات روند توزیع ابتلاء به ویروس کرونا در استان هرمزگان است.</p>
<p>آخرین آمار مبتلایان به کرونا در آذربایجان غربی</p>
<p>دکتر آقازاده، رئیس دانشگاه علوم پزشکی در خصوص آخرین آمار مبتلایان به بیماری کرونا در آذربایجان غربی گفت: با شناسایی ۷۹ مورد جدید آمار کلی مبتلایان به ویروس کرونا در آذربایجان غربی به سه هزار و ۷۳۹ مورد رسیده است.</p>
<p>دکتر آقازاده در مورد افراد بهبود یافته نیز گفت: تا به این تاریخ ۱۵۹۸ نفر نیز بهبود یافته و از مراکز درمانی مرخص شده اند، اما با اضافه شدن یک نفر به خیل کشته شدگان، جمعیت جانباختگان از ابتلای به ویروس کرونا در آذربایجا غربی به ۱۹۱ نفر رسیده است.</p>
<p>افزایش مبتلایان به کرونا در سیستان و بلوچستان</p>
<p>تعداد مبتلایان به کرونا در سیستان و بلوچستان در ۲۴ ساعت گذشته ۵۳ مورد افزایش یافته است.</p>
<p>معاون درمان دانشگاه علوم پزشکی زاهدان گفت: با این افزایش، آمار کلی مبتلایان به کرونا در سیستان و بلوچستان به هزار و ۹۹ نفر رسید.</p>
<p>میری افزود: تاکنون ۹۸۳ بیمار کرونایی بصورت سرپایی درمان و ترخیص شده اند و ۶۷ فوتی داشته ایم که ۲ فوتی هم از مبتلایان روستای نجف آباد خاش است که به تازگی تعداد زیادی از اهالی آن بعلت رعایت نکردن فاصله گذاری اجتماعی به کرونا مبتلا شده اند.</p>
<p>افزایش مبتلایان به ویروس کرونا در خراسان جنوبی به ۶۲۲ نفر</p>
<p>تعداد مبتلایان قطعی به بیماری کرونا در خراسان جنوبی با شناسایی ۱ مورد جدید در ۲۴ ساعت گذشته به ۶۲۲ نفر رسید.</p>
<p>معاون بهداشتی دانشگاه علوم پزشکی بیرجند گفت: تاکنون از ۴ هزار و ۴۷۳ مورد آزمایش انجام شده، ۳ هزار و ۸۵۱ نفر تست شان منفی و ۶۲۲ نفر تست شان مثبت شد.</p>
<p>مهدی زاده افزود: از این تعداد ۵۷۵ بیمار از بیمارستان‌ها ترخیص شدند و ۲ نفر در بیمارستان‌ها بستری اند که حال عمومی یک نفر از این بیماران وخیم است.</p>
<p>وی با اشاره به شناسایی یک مورد جدید مبتلا به کرونا در ۲۴ ساعت گذشته از بین ۷۵ آزمایش انجام شده، گفت: یک مورد مبتلا مربوط به شهرستان درمیان است.</p>
<p>معاون بهداشتی دانشگاه علوم پزشکی بیرجند با بیان اینکه خوشبختانه در ۲۴ ساعت گذشته مورد فوت ناشی از ویروس کرونا در استان نداشتیم، افزود: تعداد فوت شدگان ناشی از ویروس کرونا در خراسان جنوبی همان ۴۵ نفر است.</p>
<p>مهدی زاده، غربالگری مرحله دوم این بیماری را ۴۲۴ هزار و ۲۶ نفر عنوان کرد.</p>
<p>بهبودی ۸۵ درصدی از مبتلایان به کرونا در سمنان</p>
<p>سخنگوی ستاد مقابله با کرونا در دانشگاه علوم پزشکی سمنان از بهبودی ۸۵ درصد از مبتلایان به کرونا در مجموعه تحت مدیریت این دانشگاه خبر داد.</p>
<p>دکتر فریور در ارتباط زنده با خبر ۱۶ رادیو مرکز سمنان افزود: تا امروز بیست و هفتم اردیبهشت ماه موارد مثبت قطعی ابتلا به کرونا به ۵۴۰ نفر رسیده است. از این تعداد ۴۵۶ نفر با بهبودی کامل ترخیص شده اند.</p>
<p>آخرین آمار موارد مثبت و جان باختگان کرونا ویروس در استان</p>
<p>رییس کمیته اطلاع رسانی ستاد مدیریت کرونا دانشگاه آخرین آمار موارد مثبت با شناسایی ۸۶ بیمار جدید به ۲۶۳۵ نفر اعلام کرد.</p>
<p>مهدی محمدی رییس کمیته اطلاع رسانی ستاد مدیریت کرونا دانشگاه جدیدترین آمار موارد مثبت و جان باختگان کرونا ویروس در استان را اعلام کرد و گفت: با شناسایی ۸۶ مورد جدید بیماران مبتلا به کرونا که ۹ مورد آن مربوط به بیماران بستری و ۷۷ مورد نیز مربوط به بیماران سرپایی است، تعداد مبتلایان به این بیماری در استان کرمانشاه به ۲۶۳۵ نفر رسید که متاسفانه از این تعداد، ۸۷ نفر جان باختند.</p>
<p>محمدی با اشاره به اینکه از مجموع تعداد مبتلایان استان، ۶۶۳ نفر جزو بیماران بستری و ۱۹۷۲ نفر نیز جزو بیماران سرپایی است افزود: با انجام ۳۹۵ نمونه آزمایش شده در روز گذشته، تاکنون ۱۲۰۶۶ آزمایش تشخیص کووید ۱۹ در استان انجام شده است. با انجام ۳۹۵ آزمایش جدید شمار آزمایش‌های انجام شده برای تشخیص کرونا در استان کرمانشاه به ۱۲ هزار و ۶۶ مورد رسیده است.</p>
<p>بستری ۵۶ بیمار جدید مبتلا به کووید۱۹ در مازندران</p>
<p>۵۶ بیمار جدید کرونایی ۲۴ساعت گذشته در بیمارستان‌های زیرمجموعه دانشگاه‌های علوم پزشکی مازندران و بابل بستری شدند.</p>
<p>رئیس دانشگاه علوم پزشکی مازندران گفت: ۲۴ ساعت گذشته ۴۴ بیمار جدید مشکوک به کووید ۱۹ در بیمارستان‌های زیر مجموعه دانشگاه‌های علوم پزشکی مازندران بستری و ۲۵ نفر مرخص شدند.</p>
<p>دکتر موسوی افزود: ۳۲۵ بیمار با تشخیص ابتلا به کووید ۱۹ در بیمارستان‌های زیر پوشش این دانشگاه بستری هستند.</p>
<p>او به صدور دستورالعمل بهداشتی برای برگزاری مراسم شب قدر در استان اشاره کرد و گفت: مراسم شب قدر ترجیحاَ در یک چهارم یا در ۲۵درصد ظرفیت فضای باز مساجد و شبستان‌ها برگزار شود.</p>
<p>موسوی افزود: در این شب حتما باید تهویه مناسب در مکان‌های بسته شامل مساجد و شبستان‌ها انجام گیرد و از هر گونه پذیرایی و توزیع نذورات میان احیا کنندگان در این مدت خودداری شود.</p>
<p>رئیس دانشگاه علوم پزشکی مازندران بر همراه داشتن ماسک و دستکش بهداشتی در مراسم شب‌های قدر تاکید کرد و افزود: افراد شرکت کننده در این مراسم، لوازم شخصی شامل سجاده، مُهر، قرآن، مفاتیح و خانم‌ها چادر نماز به همراه خودشان داشته باشند.</p>
<p>رییس دانشگاه علوم پزشکی بابل نیز شمار بیماران شناسایی و بستری شده با علائم تشخیصی ابتلا به کرونا در بیمارستان‌های زیر مجموعه این دانشگاه را ۱۲ نفر اعلام کرد و گفت: در ۲۴ ساعت گذشته ۱۵ بیمار کرونایی بهبود یافته از این بیمارستان‌ها مرخص شدند.</p>
<p>دکتر جلالی با بیان اینکه ۲۱ بیمار در بخش‌های مراقبت‌های ویژه بستری هستند، افزود: مجموع بیماران بستری در بیمارستان‌های زیر مجموعه این دانشگاه ۶۷ نفر است.</p>
<p>مجموع بیماران بستری در بیمارستان‌های زیرمجموعه دانشگاه‌های علوم پزشکی مازندران و بابل به ۳۹۲ نفر رسید.</p>
<p>افزایش شمار مبتلایان به کرونا در استان ایلام به ۷۳۵ نفر</p>
<p>رئیس دانشگاه علوم پزشکی استان ایلام از افزایش شمار مبتلایان به کرونا در استان ایلام به ۷۳۵ نفر خبر داد و گفت: ۲۴ مورد جدید کرونا در استان در ۲۴ ساعت گذشته ثبت شده است.</p>
<p>محمد کریمیان ظهر شنبه در جمع خبرنگاران از افزایش شمار مبتلایان به کرونا در استان به تعداد ۷۳۵ نفر خبر داد.</p>
<p>وی افزود: در ۲۴ ساعت گذشته تعداد ۲۴ مورد مثبت جدید بیماری کرونا در استان گزارش شده است.</p>
<p>کریمیان تصریح کرد: متأسفانه در ۲۴ ساعت گذشته یک مورد فوتی ناشی از بیماری کرونا در استان داشتیم و مجموع فوت‌شدگان ناشی از کرونا تا این لحظه ۵۹ نفر است.</p>
<p>رئیس دانشگاه علوم پزشکی استان ایلام با بیان اینکه شکست کرونا ارتباط مستقیم با رفتار ما دارد، از عموم مردم شریف استان خواست با رعایت اصول بهداشتی، فاصله‌گذاری اجتماعی و پرهیز از ترددهای غیرضروری مانع تداوم طولانی مدت حضور این ویروس در استان باشند.</p>
<p>افزایش ۸۲ نفری آمارمبتلایان به کرونا در خراسان‌شمالی/خطر درکمین است</p>
<p>سرپرست دانشگاه علوم پزشکی خراسان شمالی گفت: با اعلام نتایج قطعی آزمایش‌های انجام شده تا ظهر ۲۶ اردیبهشت، یک‌هزار و ۴۴۴ نفر در خراسان‌شمالی به ویروس کرونا مبتلا شده‌اند.</p>
<p>به گزارش روابط عمومی دانشگاه علوم پزشکی خراسان‌شمالی، سیداحمد هاشمی گفت: با توجه به دستورالعمل کشوری برای بازگشایی مدارس، رعایت پروتکل‌های بهداشتی و فاصله‌گذاری اجتماعی به‌منظور پیشگیری از ابتلاء به بیماری کووید ۱۹ ضروری است.</p>
<p>سرپرست دانشگاه علوم پزشکی خراسان‌شمالی بیان کرد: رعایت مسائل بهداشتی در سرویس‌ها و مدارس باید جدی تلقی شده و در اولویت قرار بگیرد و استفاده از ماسک و دستکش و رعایت فاصله حداقل ۱.۵ متری در مدارس ضروری است.</p>
<p>وی تاکید کرد: مدارس باید قوانین شستشوی مکرر دست‌ها با آب تمیز و صابون مایع و استفاده از محلول ضدعفونی کننده دست را برای کارکنان و دانش‌آموزان اعمال کنند.</p>
<p>سرپرست دانشگاه علوم پزشکی خراسان‌شمالی با اشاره به اعلام نتایج قطعی آزمایش‌های انجام شده بیان کرد: تا ظهر ۲۶ اردیبهشت، یک‌هزار و ۵۲۶ نفر در خراسان شمالی به ویروس کرونا مبتلا شده‌اند که آمار‌ها از افزایش ۸۲ نفری تعداد مبتلایان خبر می‌دهد و تعداد آمار فوتی‌ها نیز با یک نفر افزایش نسبت به روز گذشته به ۱۰۴ رسید.</p>
<p>هاشمی گفت: در شهرستان‌های بجنورد ۷۲۹ نفر، شیروان ۱۸۸ نفر، فاروج ۱۰۵ نفر، مانه و سملقان ۱۵۴ نفر، جاجرم ۴۶ نفر، گرمه ۳۳ نفر، راز و جرگلان ۹۹ نفر و اسفراین ۱۷۲ نفر به‌طور قطعی به بیماری کووید ۱۹ دچار شده‌اند. ️</p>
<p>وی با تقدیر از زحمات کارکنان بهداشتی و درمانی استان خراسان‌شمالی، خاطرنشان کرد: با کوشش‌های شبانه‌روزی انجام پذیرفته تاکنون ۵۹۵ نفر از مبتلایان به این بیماری بهبود و از مراکز درمانی در سطح استان مرخص شده‌اند.</p>
<p>وی افزود: آزمایش ۱۹۲۱ نفر از موارد مشکوک نیز منفی گزارش شده است و هم‌اکنون ۱۵۹ بیمار مشکوک به ابتلاء به کووید ۱۹ در بیمارستان‌های استان خراسان‌شمالی بستری هستند.</p>
<p>شناسایی ۹ مورد کووید۱۹ در استان مرکزی</p>
<p>رئیس دانشگاه علوم پزشکی و خدمات بهداشتی و درمانی استان مرکزی گفت: از ظهر روز گذشته تا ظهر امروز ۹ مورد جدید ابتلا به کووید۱۹ در استان شناسایی شده است.</p>
<p>رئیس دانشگاه علوم پزشکی و خدمات بهداشتی و درمانی استان مرکزی گفت: از ظهر روز گذشته تا ظهر امروز و بر اساس نتایج آزمایشگاهی ۹ مورد جدید ابتلا به کووید۱۹ در استان شناسایی شده است و به این ترتیب مجموع مبتلایان به این بیماری در استان به ۱۸۳۰ نفر رسیده است.</p>
<p>دکتر جمالیان افزود: در حال حاضر تعداد ۱۳ بیمار مبتلا به کرونا ویروس در بیمارستان‌های استان مرکزی بستری می‌باشند.</p>
<p>وی در ادامه گفت: در ۲۴ ساعت گذشته مورد فوتی از این بیماری گزارش نشده است که بر این اساس تعداد فوتی‌ها در اثر ابتلا به کرونا ویروس ۱۶۲ نفر می‌باشد</p>
<p>رئیس دانشگاه علوم پزشکی اراک در پایان گفت: در حال حاضر تعداد ۱۴۶۰ بیمار مبتلا به کرونا بهبود یافته اند که این بیش از ۷۵ درصد مبتلایان به این بیماری است.


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>

</p>
<h3 id="نتایج-نهایی-انتخابات-مجلس-یازدهم-حوزه-سمنان">&ldquo;نتایج نهایی انتخابات مجلس یازدهم حوزه سمنان&rdquo;</h3>
<p><img src="https://media.ana.ir/1398/11/28/637175365197707077_lg.jpg" alt="img">
به گزارش خبرنگار گروه سیاسی خبرگزاری آنا، یازدهمین دوره انتخابات مجلس شورای اسلامی جمعه دوم اسفند در سراسر کشور برگزار شد.</p>
<p>حوزه انتخابیه سمنان، مهدی‌شهر و سرخه یکی از حوزه‌های استان سمنان برای انتخابات مجلس شورای اسلامی است. این حوزه به مرکزیت سمنان یک نماینده دارد.</p>
<p>نتایج انتخابات این حوزه انتخابیه بعد از شمارش آرا اعلام می‌شود، ولی طبق نتایج غیررسمی عباس گلرو پیش است و نتایج رسمی در این خبر اعلام خواهد شد.</p>
<p>اسامی 31 نامزد شرکت کننده در انتخابات یازدهمین دوره مجلس شورای اسلامی به این شرح است:</p>
<p>انتهای پیام/4034/


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>

</p>
<h3 id="قطعی-برق-گسترده-در-شهر-سمنان">&ldquo;قطعی برق گسترده در شهر سمنان&rdquo;</h3>
<p><img src="https://www.irna.ir/sd/c3ebd0803eb1c15e279380b1a11dfcfe3e1581eaa182bd872544f3818298c94d45f086e04b1d8dc6e1b2d08c88ba9d4c.jpg" alt="img">
بنا بر گزارش جمعی از شهروندان به خبرنگار ایرنا، اکنون شبکه توزیع برق در مناطق مختلف شهر سمنان چون بلوار شهید اخلاقی، شهرک گلستان، میدان مادر و مسکن مهر قطع است.</p>
<p>برق برخی دیگر از مشترکان در مناطقی چون شهرک غرب و محدوده میدان مشاهیر صبح امروز دچار قطعی شده بود.</p>
<p>شهروندان می‌گویند اپراتور مرکز ارتباطات مردمی شرکت توزیع نیروی برق سمنان علت قطعی را &quot; کمبود تولید برق&rdquo; عنوان می کند.</p>
<p>شرکت برق سمنان زمان اتصال برق مشترکان را حدود ساعت ۱۷ و ۳۰ امروز عنوان کرده است.</p>
<p>خبرنگار ایرنا در مورد علت این قطعی برق گسترده در حال پیگیری از مسوولان شرکت برق استان است.


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>

</p>
<h3 id="خودباوری-لازمه-اساسی-شکوفایی-و-رونق-تولید-در-سمنان">&ldquo;خودباوری لازمه اساسی شکوفایی و رونق تولید در سمنان&rdquo;</h3>
<p><img src="https://img9.irna.ir/d/r2/2019/11/27/4/156785730.jpg" alt="img">
به باور فعالان اقتصادی حوزه تولید استان سمنان تدوین نقشه راه برای جهش و رونق تولید در کشور متناسب با شرایط امروز ایران که درگیر تحریم‌های ظالمانه و شرایط جنگ اقتصادی است راهبردی مهم برای تحقق نهضت تولید است.</p>
<p>صنعتگران معتقدند نهضت تولید صرفا با پرداخت تسهیلات محقق نمی‌شود، علاوه بر تلاش دولت در راستای پرداخت تسهیلاتی به منظور رونق تولید، باید در کنار آن فرهنگ کارآفرینی، تقویت ارتباط دانشگاه با صنعت و ارائه آموزش‌های کاربردی مورد توجه قرار بگیرد.</p>
<p>به گفته کارشناسان وابستگی به درآمدهای نفتی حتی در بودجه جاری موجب آسیب پذیری کشور است و با توجه به ظرفیت‌های کشور و استان سمنان در بخش‌های مختلف تولید مانند صنعت و معدن باید برای اجرای منویات مقام معظم رهبری در بحث اقتصاد مقاومتی اقدام کرد.</p>
<p>استان سمنان حدود ۲ هزار و ۱۰ پروانه بهره برداری واحدهای تولیدی و صنعتی دارد و سهم اشتغال سمنان در بخش صنعت و معدن بیش از ۳۸ درصد و سهم بخش صنعت و معدن از تولید ناخالص استان حدود ۲۲ درصد است، براساس آمار بیش از ۹۰ درصد واحدهای صنعتی و تولیدی در استان سمنان از نوع کوچک و متوسط است که به دلیل فرسودگی ماشین‌آلات خط تولید و مشکلات زیرساختی صادرات‌محور نیست و نهضت تولید را با کندی مواجه کرده است.</p>
<p>بیش از ۴۲ نوع ماده معدنی از معادن سمنان استخراج می‌شود. این استان از لحاظ استخراج مواد معدنی رتبه ششم و در شاخص تعداد معادن رتبه پنجم کشور را دارد.</p>
<p>۴۰ درصد گچ، ۶۰ درصد نمک، ۹۵ درصد سلستین، ۹۵ درصد زئولیت، ۴۰ درصد سولفات سدیم، ۱۵ درصد زغال سنگ و ۲۰ درصد کرومیت کشور در استان سمنان تولید می‌شود که برای تحقق نهضت تولید با مشکلات مشابه بخش صنعت مواجه است.</p>
<p>براساس سایت مرجع دانشگاه ‌های ایران در استان سمنان ۲۳ مرکز علمی و دانشگاهی وجود دارد که ۶۵ هزار و ۵۸۹ دانشجو و سه هزار و ۶۱۷ استاد و عضو هیات علمی دارد، البته در آمار گفته شده اطلاعات دانشگاه‌های فنی و حرفه ای لحاظ نشده است.</p>
<p>ثروتمند کردن جامعه، افزایش ثروت ملی، گسترش رفاه عمومی و توزیع عادلانه منابع عمومی در اسلام از خواسته‌های به حق مقام معظم رهبری بوده که این راهبردهای هوشمندانه با رونق تولید محقق می‌شود.</p>
<p>خبرگزاری جمهوری اسلامی(ایرنا) استان سمنان، با توجه به اهمیت تولید و نقش آن در اقتصاد و توسعه کشور، میزگردی با عنوان « نهضت تولید و موانع پیش‌روی آن» با حضور علی اصغر جمعه‌ای رییس اتاق بازرگانی، صنایع، معادن و کشاورزی استان، حمید علوی نائب رئیس اتاق بازرگانی، صنایع، معادن و کشاورزی استان، عبدالحمید دربانیان دبیر خانه صنعت و معدن استان، محمدحسن عصار حسینی فعال اقتصادی استان، رستم سعدالهی رئیس انجمن مدیران صنایع و خوشه قطعات‌خودرو استان و رحمان سعادت عضو هیات علمی دانشگاه سمنان برگزار کرد.</p>
<p>تحقق نهضت تولید نیازمند ابزار است</p>
<p>رییس اتاق بازرگانی، صنایع، معادن و کشاورزی استان سمنان با بیان اینکه هر نهضت و حرکتی به ابزار خاص خود نیاز دارد ، گفت: تحقق راهبرد تقویت رونق تولید نیازمند ابزار است.</p>
<p>جمعه‌ای ابراز داشت: موانعی در مسیر رونق تولید وجود دارد که باید با اتخاذ تصمیم‌های هوشمندانه رفع شود.</p>
<p>وی ادامه داد: مقام معظم رهبری هشت سال است که شعار سال را حول محور اقتصاد تعریف می‌کنند، اما اقدام عملی و کاربردی از سوی مسئولان برای تحقق این راهبرد هوشمندانه انجام نشده است.</p>
<p>وی یادآور شد: مسائل مربوط به تامین اجتماعی، مالیات، گمرک و سیستم مالی از جمله موانع رونق تولید است که هنوز اقدام گره‌گشا در این زمینه صورت نگرفته است.</p>
<p>جمعه‌ای خاطرنشان کرد: الزام نهضت رونق تولید در اختیار بخش خصوصی نیست و در اختیار دولت است و اکنون نیاز به اقدام‌های عملی بیشتر از سوی دولت داریم.</p>
<p>تغییر ساختار اقتصادی لازمه رونق تولید</p>
<p>فعال اقتصادی استان سمنان نیز بیان کرد: ساختار اقتصادی کشور تولیدگرا نیست و برنامه مدون و بلند مدت برای توسعه و رونق اقتصادی وجود ندارد و تصمیم‌ها روزانه و براساس فشار لحظه‌ای مطرح می‌شود.</p>
<p>عصارحسینی تصریح کرد: برای تحقق راهبرد نهضت تولید ساختار اقتصادی کشور باید اصلاح شود چرا که اگر اقتصاد کشور تولیدگرا بود نیاز به قانون نبود.</p>
<p>وی یادآور شد: مشکل اساسی در رونق تولید مجلس شورای اسلامی است و دولت و وزیران مشکل ندارند.</p>
<p>فعال اقتصادی استان سمنان گفت: ۵۰ سال سابقه فعالیت در زمینه تولید دارم و از این ۵۰ سال سابقه در حدود ۲۵ سال برای دیگران و ۲۵ سال برای خود کار کردم و تجربه ثابت کرده تولید در کشور وجود دارد، تنها باید موانع رفع شد.</p>
<p>وی ادامه داد: مقام معظم رهبری همواره بر رفع موانع تولید تاکید دارند، اما اینکه چرا مشکلات حل نمی‌شود را می‌توان این‌طور تعبیر کرد که شاید تاکید مقام معظم رهبری خلاف منافع برخی است و رعایت نمی‌کنند.</p>
<p>وی بیان کرد: اکنون در حوزه اقتصاد هر چیزی سرجای خود نیست و فرصت نشده به اصل موضوع پرداخته شود.</p>
<p>فعال اقتصادی استان سمنان گفت: کشور بعد از پیروزی انقلاب اسلامی درگیر جنگ شد و به همین دلیل فرصت برای تغییر ساختار اقتصادی پیدا نکرد.</p>
<p>به گفته وی، در جنگ تحمیلی جوانان نخبه کشور شهید شدند که این موضوع خسارت سنگینی را به کشور زد.</p>
<p>عصار حسینی تصریح کرد: جوان ۲۰ ساله‌ای که یک گروه ۱۶ هزار نفره را فرماندهی می‌کرد از جوانان نخبه محسوب می‌شد.</p>
<p>تحقق نهضت تولید با تقویت باور حاکمیتی</p>
<p>رییس انجمن مدیران صنایع و خوشه قطعات‌خودرو استان سمنان نیز گفت: تولید جایگاه واقعی خود را در کشور پیدا نکرده و باور تولید در حاکمیت وجود ندارد، در واقع تولید در کشور جایگاهی ندارد.</p>
<p>سعدالهی افزود: رویه پیش‌رو و موانع و مشکلات در مسیر تولید نشان دهنده فقدان باور تولید است.</p>
<p>وی ابراز داشت: فقدان باور تولید در اداره کشور موجب شده تا اعتماد مردم نسبت به تولید کاهش یابد.</p>
<p>وی اضافه کرد: زمانی که قانون حاکمیت خود را از دست بدهد و هیچ جایگاهی نداشته باشد تولید نیز در جای خود نخواهد بود و این باور را در جامعه القا می‌کند که امنیت در جامعه برای سرمایه‌گذاری وجود ندارد.</p>
<p>سعدالهی اظهار داشت: اجرای یکباره و یک‌شبه قانون مانند اصلاح قیمت بنزین صرف نظر از درست یا نادرست بودن اجرای آن، حتی اگر تاثیر بر افزایش قیمت کالا نداشته باشد، بلوای ایجاد شده ناشی از آن، بر سرمایه‌گذاری موثر است.</p>
<p>وی اضافه کرد: نحوه درست اجرای قانون در کنار وضع قانون در رونق تولید مهم است که باید مدنظر قانون‌گذاران قرار بگیرد.</p>
<p>رییس انجمن مدیران صنایع و خوشه قطعات‌خودرو استان گفت: موانع و مشکلات در مسیر تولید با ایجاد باور تولید در کشور رفع خواهد شد.</p>
<p>نیروی دانش‌آموخته مهارت‌دیده لازمه تحقق نهضت تولید</p>
<p>نایب رییس اتاق بازرگانی، صنایع، معادن و کشاورزی استان سمنان گفت: رونق تولید نیازمند تامین زیرساخت سخت‌افزاری و نرم‌افزاری است و یکی از زیرساخت‌های لازم برای تولید قدرتمند، نیروی انسانی دانش‌آموخته کارآمد و کاربلد است.</p>
<p>علوی افزود: اکنون ارتباط دانشگاه و صنعت مطلوب نیست و بین آموزش‌های دانشگاه و نیازهای صنعت فاصله وجود دارد و لازمه رونق تولید تغییر نظام آموزشی و تقویت ارتباط صنعت و دانشگاه است.</p>
<p>وی خاطرنشان کرد: دانشگاه‌ها نیروی انسانی برای کار و تولید تربیت نکرده‌اند و وجود جوانان دانش‌آموخته بیکار در کشور گواه این گفته است.</p>
<p>نایب رییس اتاق بازرگانی، صنایع، معادن و کشاورزی استان سمنان گفت: برای رونق تولید باید تمام بخش‌های مرتبط یکپارچه عمل کنند، اما اکنون به نظر می‌رسد بخش‌های مختلف مانند تامین اجتماعی و امور اقتصادی و دارایی کار خود را مبتنی بر اهداف محدود خود پیش می برند.</p>
<p>بازنگری در قوانین مقدمه تحقق نهضت تولید</p>
<p>دبیر خانه صنعت و معدن استان سمنان تصریح کرد: اصلاح و بازنگری قوانین لازمه نهضت تولید است.</p>
<p>دربانیان بیان کرد: قوانین مربوط به نهضت تولید در شرایط تحریم و جنگ اقتصادی باید متناسب با شرایط وضع و بازنگری شود و اکنون مصوبه‌های سال ۱۳۵۲ و ۱۳۵۶ در قانون وجود دارد.</p>
<p>وی اضافه کرد: کارگروه تسهیل و رفع موانع تولید در واقع مُسکن برای تولید است و در بسیاری موارد اختیار در دست مدیران استانی نیست و مسایل به صورت فرآیندی از مرکز کشور برنامه‌ریزی می شود.</p>
<p>وی تصریح کرد: برای نهضت تولید باید برخی اختیارات به استاندارها و مسئولان استانی سپرده شود تا بتوانند برای رفع برخی مشکلات تولیدی به صورت استانی تصمیم بگیرند.</p>
<p>دربانیان یادآور شد: مشکل صنعت نقدینگی است و این درحالی است که تسهیلات بانکی دارای بهره ‌بالا و سرمایه در گردش یک ساله است و این تسهیلات درمان صنعت نیست صرفا مُسکن است.</p>
<p>وی اضافه کرد: فرسودگی ماشین‌آلات واحدهای تولیدی یک مشکل اساسی است که تسهیلات برای نوسازی درنظرگرفته نشده و وقتی ماشین‌آلات خط تولید فرسوده و قدیمی باشند با افزایش هزینه تولید یارای رقابت در بازار را ندارد.</p>
<p>رفاه عمومی از برکات تحقق نهضت تولید</p>
<p>عضو هیات علمی دانشگاه سمنان نیز در ادامه میزگرد ایرنا گفت: نهضت به معنای یک حرکت گسترده معنی‌دار است که تبدیل به رفاه عمومی و افزایش تولید ملی می‌شود.</p>
<p>سعادت افزود: برای شکل‌گیری نهضت تولید در کشور باید باور عمومی، باور حاکمیت ایجاد و راهبردهای صحیح اتخاذ شود.</p>
<p>وی ادامه داد: در باور عمومی، مردم به این باور برسند که تولید کشور را به توسعه و ترقی می‌رساند.</p>
<p>وی اضافه کرد: در باور حاکمیت، مسئولان و افراد نخبه کشور باید جایگاه و نقش تولید در توسعه کشور را درک کنند و سپس راهبردهای کاربردی، تخصصی و درست برای تولید قدرتمند اتخاذ شود.</p>
<p>عضو هیات علمی دانشگاه سمنان گفت: اگر سه راهبرد گفته شده در کشور عملیاتی شود می‌توان امیدوار بود تا سال ۱۴۰۴ ایران قطب اقتصادی در منطقه و خاورمیانه می‌شود.</p>
<p>وی اظهار داشت: برای شکل‌گیری باور در جامعه باید آموزش و فرهنگ‌سازی از دوران مدرسه شکل بگیرد و رسانه نیز با آگاهی بخشی به تحقق این راهبرد کمک کند.</p>
<p>به گفته عضو هیات علمی دانشگاه سمنان، ایران از لحاظ تعداد دانشگاه، مقاله و مدرک دانشگاهی جزو کشورهای برتر جهان است، اما به دلیل نبود باور به کار و تولید در کشور، ایران با انبوه دانش‌آموخته بیکار مواجه است.</p>
<p>مدرک‌گرایی مانع تحقق نهضت تولید</p>
<p>فعال اقتصادی استان سمنان گفت: از اواخر سال ۱۳۷۰ به بعد انگیزه و فرهنگ کار و تولید به تدریج در جامعه کم شد و در عوض تجارت علم و دانشگاه و فرهنگ غلط مدرک گرایی به آرامی در جامعه نفوذ کرد و خروجی آن دانش‌آموختگان بدون مهارت امروز شدند که برای ورود به عرصه کار و تولید جدای تحصیلات دانشگاهی باید دوباره آموزش ببینند.</p>
<p>عصارحسینی اظهار داشت: زمانی که بنیان کشور براساس افزایش سرمایه‌ است نمی‌توان به رونق تولید امیدوار بود، چرا که ماهیت دولت تجارت محور است و سپردن واردات کالای اساسی و راهبردی کشور که امنیت غذایی و دارویی را به دنبال دارد به بخش خصوصی نشاندهنده تجارت محور بودن دولت است.</p>
<p>فعال اقتصادی استان سمنان بیان کرد: نهضت تولید با تقویت اعتماد اجتماعی محقق می‌شود و باید این مقوله مهم مد نظر مسئولان قرار بگیرد.</p>
<p>رونق تولید در گرو تصمیم‌های شورای هماهنگی اقتصاد</p>
<p>رئیس اتاق بازرگانی، صنایع، معادن و کشاورزی استان سمنان گفت: شکل‌گیری شورای هماهنگی اقتصاد متشکل از سران سه قوا در خرداد ۹۷ یک اقدام مهم برای نهضت تولید بود، چرا که تصمیم این شورا قابلیت اجرایی دارد، اما این شورا تصمیم‌های عملیاتی و کاربردی برای رفع موانع تولید اتخاذ نکرده است.</p>
<p>جمعه‌ای خاطرنشان کرد: در زمان تحریم و جنگ اقتصادی، باید قوانین براساس شرایط جنگی تدوین شود.</p>
<p>وی اضافه کرد: در شرایط فعلی باید قانون نظام پولی کشور، گمرک، مالیات و تامین اجتماعی متناسب با امروز تدوین شود، اما این اتفاق نیفتاده و اگر تحقق یابد مشکل تولید حل می‌شود.</p>
<p>وی تاکید کرد: نهضت تولید در شرایطی که کشور درگیر تحریم‌های ظالمانه و جنگ اقتصادی است با استفاده از نظرهای کارشناسان خبره بخش حاکمیتی و خصوصی شکل می‌گیرد.</p>
<p>رییس اتاق بازرگانی، صنایع، معادن و کشاورزی استان سمنان گفت: بخش خصوصی استان در هشت ماه گذشته با وجود تحریم‌های ظالمانه دشمنان، ۵۳ درصد افزایش صادرات داشته که این عملکرد نشان می‌دهد بخش خصوصی با راه رونق تولید آشنا است، اما برای تحقق این راهبرد نیازمند وضع قوانین حمایتی و حذف قوانین دست و پا گیر هستیم.</p>
<p>تامین بازار فروش لازمه رونق تولید</p>
<p>رئیس انجمن صنایع و خوشه قطعات‌خودرو استان سمنان گفت: رونق تولید زمانی شکل می‌گیرد که اقتصاد و قوانین مرتبط با آن شفاف، بازار فروش تامین و امنیت برقرار باشد.</p>
<p>به گفته سعدالهی، برای رونق تولید باید تفکرات جزیره‌ای و منفصل جای خود را به تفکرات جمعی بدهد.</p>
<p>وی ابراز داشت: زمان جنگ تحمیلی جوانان برای رفتن به جبهه مسابقه می‌گذاشتند چون ایمان و باور وجود داشت و اکنون برای تقویت رونق تولید باید چنین باور عمیقی در جامعه شکل بگیرد.</p>
<p>رییس انجمن صنایع و خوشه قطعات‌خودرو استان سمنان یادآور شد: برای رونق تولید از اقدامات مهمی که باید انجام شود این است که تسهیلات پرداختی در کارگروه تسهیل و رفع موانع تولید عارضه یابی شود.</p>
<p>نائب رئیس اتاق بازرگانی، صنایع، معادن و کشاورزی استان سمنان از اقتصاد کشور به عنوان یک آدم چاق، فرتوت و بیمار یاد کرد که ۴۰ سال است نمی‌داند منشا رشد نقدینگی کجاست و برای حل هر مشکلی یک سازمان ایجاد کرده که اکنون دچار چالش شده است.</p>
<p>علوی بیان کرد: دولت در این سال‌ها برای حل مشکلات به افزایش مالیات، افزایش بودجه جاری و چاپ بدون پشتوانه پول پرداخته و دولتی که اراده نکرد برای حل مشکلات بودجه خود را کم کند، نمی‌تواند رونق ایجاد کند.</p>
<p>وی یادآور شد: طولانی بودن روند اداری دریافت تسهیلات، درنظر گرفتن پاداش برای کارمندان برای اخذ جرائم بانکی از دیگر عوامل مانع رونق تولید است.</p>
<p>دبیر خانه صنعت و معدن استان سمنان گفت: رونق تولید با اصلاح قوانین محقق می‌شود و مسئولان باید اصلاح قوانین و در نظر گرفتن بخشودگی یا تاخیر در بازپرداخت به مدت ۲ تا سه سال را در اولویت کاری خود قرار دهند.</p>
<p>عضو هیات علمی دانشگاه سمنان گفت: اکنون با گذشت بیش از هشت ماه، کشور به اهداف خود در زمینه رونق تولید نرسیده، اما فرصت باقی مانده تا پایان سال را نیز نباید از دست داد.</p>
<p>سعادت ادامه داد: در مدت اندک باقیمانده تا پایان سال می‌توان در زمینه فرهنگ‌سازی و تقویت باور تولید به عنوان لازمه رونق کار کرد.</p>
<p>بانک‌های خصوصی مکنده خون تولیدکنندگان</p>
<p>فعال اقتصادی استان سمنان گفت: طبق اصل ۴۴ قانون اساسی بانک خصوصی نباید در کشور وجود داشته باشد، اما اکنون در کشور تعداد زیادی بانک خصوصی وجود دارد که شرایط اعطای تسهیلات از سوی آنان نه تنها به نفع تولید نیست بلکه مکنده خون تولید است.</p>
<p>عصارحسینی ابراز داشت: به صورت عمد یا غیر عمد تولید و صنعت کشور تخریب شده و سه ماه پایانی سال فرصت کافی برای بازسازی نیست، اما می‌توان برنامه‌ کاربردی و کارشناسی پنج ساله برای تولید تدوین کرد.</p>
<p>به گفته وی، تولید مانند باغبانی زمان‌بر است و اگر امروز بکاری دست کم پنج سال بعد می‌توانی به ثمره و میوه آن امیدوار باشی و اقتصاد هم اگر همین امروز برنامه‌ریزی و اجرایی شود برای به نتیجه رسیدن نیازمند زمان است.


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>

</p>
<h3 id="ترانههای-قدیمی-با-حضور-محمد-رحمانیان-در-شاهرود-اجرا-می-شود">&ldquo;«ترانه‌های قدیمی» با حضور محمد رحمانیان در شاهرود اجرا می شود&rdquo;</h3>
<p><img src="https://img9.irna.ir/d/r2/2019/11/16/4/156765295.jpg" alt="img">
حسن سرچاهی کارگردان این نمایش عصر شنبه در گفت و گو با ایرنا گفت : نمایش «ترانه های قدیمی» نمایشنامه ای از محمد رحمانیان است که توسط گروه «تی آرت» شاهرود آماده اجرا شده است واز ۲۶ آبان ماه تا ۱۵ آذر ۹۸ ساعت ۱۸ در تالار بهمن اداره فرهنگ و ارشاد اسلامی شهرستان شاهرود به روی صحنه می رود.</p>
<p>وی تاکید کرد : نمایش «ترانه های قدیمی» که در برخی از شهرها با نام دیگری نیز اجرا شده است با نمایشنامه ای دیگری از محمد رحمانیان که با نام «ترانه های قدیمی، پیکان جوانان» نوشته شده است متفاوت است و این تشابه اسمی باعث شد که اجرای نمایش ترانه های قدیمی پس از مدتی وقفه و با بازبینی دوباره مجوز اجرا دریافت کند.</p>
<p>وی افزود : داستان این نمایش در سال ۱۳۹۰ و در مکان های خاطره انگیز شهر تهران مانند کافه نادری، ترمینال شرق، امامزاده صالح، برج میلاد و چند مکان دیگر اتفاق می افتد و با پیوندی بین موسیقی و نمایش سعی بر این دارد که مشکلات مردم ایران را با فضایی نوستالژیک بیان کند.</p>
<p>سرچاهی با اشاره به ظرفیت هنرمندان شاهرود اضافه کرد : تعداد سالن های نمایش و امکانات در استان سمنان نسبت به بسیاری از استان ها مورد قبول است اما به استعدادها و پویایی این هنر در شهرستان شاهرود باید توجه شود، به نظر می آید که حمایت ها به طور عادلانه نسبت به ظرفیت ها و استعدادهای نمایشی تقسیم نمی شود و این بی توجهی در هر شهری از استان باعث خواهد شد که تئاتر استان سمنان جایگاه خود را در جشنواره هایی مانند فجر از دست بدهد.</p>
<p>وی افزود: سال ۱۳۶۸ گروه هنری تی آرت شاهرود و از سال ۱۳۸۵ آموزشگاه هنرهای نمایشی را با همان نام در شاهرود تاسیس کرده ام و نمایش ترانه های قدیمی تازه ترین اثر این گروه قرار است در شهرهای دیگر استان سمنان و شهرهایی خارج از استان اجرا شود.</p>
<p>سرچاهی از کارگردانان قدیمی استان سمنان و متولد ۱۳۴۷ در شاهرود است و در آثار نمایشی، سینمایی و تلویزیونی بسیاری از جمله سریال بانوی عمارت به کارگردانی عزیزالله حمید نژاد، سریال بشارت منجی و فیلم مسیح به کارگردانی نادر طالب زاده به ایفای نقش پرداخته است و در حوزه نمایش افتخارات و جوایز زیادی را در طول سال های فعالیت خود برای هنرهای نمایشی استان سمنان به ارمغان آورده است.</p>
<p>در این نمایش وجیهه اشرفی، احسان امینیان، مسعود صنحتی، شیما قرائی، میترا قرائی، مجید عرب یار محمدی، سید علی بیطرف، زهره مرادزاده، حجت الله مشاور ابرکوه، بهزاد بهنام، بهاره تیموری و ملیحه جلالی به ایفای نقش می پردازند.


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>

</p>
<h3 id="تجمع-۹-دی-در-۲۱-نقطه-استان-سمنان-برگزار-میشود">&ldquo;تجمع ۹ دی در ۲۱ نقطه استان سمنان برگزار می‌شود&rdquo;</h3>
<p><img src="https://img9.irna.ir/d/r2/2019/12/25/4/156847322.jpg" alt="img">
حجت الاسلام غلامرضا قندهاری روز یکشنبه در گفت و گو با ایرنا، ابراز داشت: این تجمع در شهر سمنان از ساعت ۱۰ روز دوشنبه نهم دی در میدان امام خمینی(ره) این شهر با سخنرانی حجت‌الاسلام و المسلمین سیدرضا تقوی نماینده ولی فقیه در وزارت جهادکشاورزی برگزار می شود.</p>
<p>وی افزود: تجمع یوم‌الله ۹ دی در شاهرود در خیابان ۲۲ بهمن این شهر در ساعت ۱۰ صبح با سخنرانی قاسم حبیب‌زاده معاون سیاسی سازمان بسیج کشور و در دامغان در جوار امامزادگان جعفر(ع) و محمد(ص) این شهر در ساعت ۱۰ با سخنرانی حجت‌الاسلام و المسلمین عباس نصیری‌فرد مسوول بسیج اساتید دانشگاه‌های کشور برگزار می شود.</p>
<p>وی بیان کرد: تجمع ۹ دی در شهر سرخه ساعت ۱۰ در میدان ولی‌عصر(ع)، در شهر مهدیشهر ساعت ۱۰ در گلزار شهدای این شهر و در میامی ساعت هشت در مدرسه شهید طاهری این شهر برگزار می‌شود.</p>
<p>قندهاری خاطر نشان کرد: اجتماع بزرگ مردم در نهم دی در محکومیت اقدامات سخیف فتنه گران سال ۸۸ سند اقتدار نظام اسلامی و مردمی بودن جمهوری اسلامی را برای دشمنان نظام دوباره ترسیم خواهد کرد.</p>
<p>رییس شورای هماهنگی تبلیغات اسلامی استان سمنان گفت: مردم با بصیرت و همیشه در صحنه در راه تحقق اهداف نظام اسلامی و حفظ دستاوردهای انقلاب، با حضور آگاهانه، مقتدرانه و بیعت دوباره خود با آرمان‌های امام خمینی(ره)، شهدای گرانقدر و مقام معظم رهبری حماسه ای جاودان همچون گذشته خلق کنند.</p>
<p>تجمع ۹ دی هر ساله در واکنش به فتنه گران ۸۸ و در پاسخ به آشوبگران در بی حرمتی به روز عاشورا و هتک حرمت سید الشهدا (ع) و آرمان های انقلاب اسلامی در سال ۱۳۸۸ برگزار می‌شود.


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>

</p>
<h3 id="خبرهای-کوتاه-کرونا-استان-سمنان-در-۲۲-اسفند">&ldquo;خبرهای کوتاه کرونا استان سمنان در ۲۲ اسفند&rdquo;</h3>
<p><img src="https://img9.irna.ir/d/r2/2020/03/11/4/157020387.jpg" alt="img">
شیوع ویروس کرونا اواخر دسامبر گذشته(آذر/دی) از کشور چین آغاز شد و در اوایل اسفندماه این ویروس به کشور ایران رسید، تا به حال ۱۰ هزار و ۷۵ نفر در کشور به این ویروس مبتلا شدند که از این تعداد ۴۲۹ نفر فوت و سه هزار و ۲۷۶ نفر بهبود یافته‌اند. از آغاز شیوع این ویروس در جهان، خبرهای مربوط به آن در صدر اخبار دنیا قرار دارد و این ویروس با در نوردیدن ۱۱۹ کشور تا به حال بسیاری از اماکن عمومی دنیا را به تعطیلی کشانده است.</p>
<p>اخبار کرونا استان سمنان در روزی که گذشت:</p>
<p>رییس مرکز روابط عمومی و اطلاع رسانی وزارت بهداشت اعلام کرد: از ظهر دیروز یکهزار و ۷۵ مورد بیمار جدید مبتلا به کرونا در کشور شناسایی شد و کل مبتلایان به این بیماری در کل کشور به ۱۰ هزار و ۷۵ نفر رسید، این تعداد در استان سمنان با ۴۰ نفر مبتلای جدید در ۲۴ ساعت گذشته به ۳۲۴ نفر افزایش یافت.</p>
<ul>
<li></li>
</ul>
<p>استاندار سمنان گفت: به منظور جلوگیری از تجمع افراد و کنترل ویروس کرونا، آیین‌های ملی آخر سال مانند چهارشنبه سوری نباید برگزار شود و مراسمی چون پنج‌شنبه آخر سال در آرامستان‌ها باید به زمان دیگری موکول شود. آیین‌های باستانی پایان سال در ایران در صورت اجرای صحیح سبب ایجاد نشاط و شادی در جامعه می‌شود اما در شرایط به وجود آمده این آیین‌ها امسال نباید برگزار شود.</p>
<ul>
<li></li>
</ul>
<p>معاون سیاسی، امنیتی و اجتماعی استاندار سمنان گفت: برنامه‌ریزی برای مکان‌یابی در چهار شهرستان این استان به منظور قرنطینه مبتلایان بهبودیافته و افراد مشکوک به ویروس کرونا ترخیصی از بیمارستان‌های اختصاصی انجام شد و شناسایی و ارزیابی اماکنی مانند هتل‌ها در هر چهار شهرستان سمنان، شاهرود، دامغان و گرمسار به منظور قرنطینه بیماران بهبودیافته و افراد مشکوک به ویروس کرونا پس از ترخیص در حال انجام است.</p>
<ul>
<li></li>
</ul>
<p>رییس دانشگاه علوم پزشکی و خدمات بهداشتی درمانی استان سمنان گفت: ویروس کرونا در مرحله دوم گسترش خود قرار دارد و پیش‌بینی‌ها از شروع موج سوم در فروردین سال آینده حکایت می‌کند، آمار مبتلایان به ویروس کرونا در حال افزایش است که این امر ضرورت رعایت نکات بهداشتی را دوچندان می‌کند.</p>
<p>رییس دانشگاه علوم پزشکی و خدمات بهداشتی درمانی استان سمنان گفت: قرارگاه سلامت از سوی این دانشگاه با همکاری سپاه و بسیج به منظور ایجاد زیرساخت‌های مناسب، به منظور بیماریابی قبل از وقوع گام شدید، تشکیل شد و شهروندان سمنانی دارای برخی علائم بیماری مشابه سرماخوردگی و ابتلا به ویروس کرونا می‌توانند با مراجعه به قرارگاه الکترونیک سلامت دانشگاه علوم پزشکی استان سمنان از شرایط بیماری خود مطلع شوند.</p>
<ul>
<li></li>
</ul>
<p>معاون بهداشتی دانشگاه علوم پزشکی و خدمات بهداشتی درمانی استان سمنان گفت: مراکزی به صورت ۱۶ ساعته در تمام شهرستان‌های تحت پوشش این دانشگاه به منظور افزایش میزان رضایتمندی و تسهیل در امر بیماریابی به موقع راه‌اندازی شد و هدف از راه‌اندازی این مراکز افزایش میزان رضایتمندی و آموزش، ارتقا سطح کیفی خدمات بهداشتی، تسهیل در امر بیماریابی و اطلاع‌رسانی به موقع و صحیح و ارائه نیازهای بهداشتی بهتر و مورد نیاز شهروندان استان است.</p>
<ul>
<li></li>
</ul>
<p>رییس دانشگاه دانشگاه علوم پزشکی شاهرود گفت: تعداد مبتلایان به ویروس کرونا در شرق استان سمنان به ۱۵۱ تن افزایش و شمار بهبود یافتگان نیز به ۸۶ تن رسید.</p>
<ul>
<li></li>
</ul>
<p>فرماندار دامغان گفت: تعداد ۱۳۰ کارتن انواع ماسک و دستکش و ۱۲۰ لیتر الکل به منظور تجهیز نیروهای درمانی، توسط ابراهیم امیرآبادیان یکی از خیران شهر امیریه به ارزش یک میلیارد ریال به بیمارستان ولایت این شهر اهدا شد.</p>
<ul>
<li></li>
</ul>
<p>فرماندار دامغان گفت: پنج خط تولید جدید شرکت اشراق دیباج شامل تجهیزات پزشکی، ویژه مبارزه با شیوع ویروس کرونا، از امروز کار خود را آغاز کرد و ماسک، پَد الکلی، دستمال کاغذی ضدباکتری و ۲ نوع چسب زخم از امروز در کارخانه شرکت اشراق شهر دیباج تولید می‌شود، همچنین این کارخانه، هم‌اکنون توانایی تولید روزانه ۶۰ هزار ماسک و ۱۰۰ هزار پد الکلی یکبارمصرف را دارد.</p>
<ul>
<li></li>
</ul>
<p>مدیرعامل شرکت آب و فاضلاب روستایی استان سمنان گفت: مصرف آب مشترکان پس از شیوع ویروس کرونا و توصیه کارشناسان برای رعایت بهداشت فردی در مقابله با این ویروس افزایش یافته است و در یک ماه گذشته از مرز ۶۵۰ هزار متر مکعب عبور کرد.</p>
<ul>
<li></li>
</ul>
<p>مدیر شرکت پخش فرآورده‌های نفتی استان سمنان گفت: کمبود دستکش یکبار مصرف در جایگاه‌های سوخت استان به منظوری پیشگیری از شیوع ویروس کرونا به میزان کافی تامین شده و نگرانی در این زمینه وجود ندارد.</p>
<ul>
<li></li>
</ul>
<p>جانشین فرماندهی سپاه قائم (عج) استان سمنان در امور اقشار بسیج گفت: فرآیند اداری برای صدور مجوز فعالیت واحدهای تولیدی در زمینه تولید محصولات بهداشتی مانند ماسک در پیشگیری از شیوع ویروس کرونا سرعت می گیرد و این استان ظرفیت تولید ماسک را دارد و سپاه استان در حال پیگیری راه‌اندازی واحد تولیدی ماسک n۹۵ در استان است.</p>
<ul>
<li></li>
</ul>
<p>معاون برنامه ریزی و توسعه فرمانداری شاهرود گفت: با انتشار ویروس کرونا سرکشی و بازدید روزانه نانوایی های شاهرود با حضور نمایندگان اتحادیه نانوایان، اتاق اصناف، دانشگاه علوم پزشکی و صنعت معدن و تجارت انجام می شود و تاکنون گروه مذکور از ۹۰ نانوایی بازدید و نکات لازم برای رعایت بهداشت و مقابله با ویروس کرونا را یادآوری کرد.</p>
<ul>
<li></li>
</ul>
<p>معاون وظیفه عمومی فرماندهی انتظامی استان سمنان گفت: مراکز آموزشی نظامی و پادگان‌های سراسر استان به صورت مداوم ضدعفونی می‌شود و هیچ موردی مربوط به ابتلا به کرونا در مراکز آموزشی استان گزارش نشده است و براساس هماهنگی‌های انجام شده در بیشتر مراکز آموزشی نظامی استان سمنان برای جلوگیری از شیوع ویروس کرونا به سربازان مرخصی داده‌ شد.


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block; text-align:center;"
     data-ad-layout="in-article"
     data-ad-format="fluid"
     data-ad-client="ca-pub-2730293094729387"
     data-ad-slot="6787193373"></ins>
<script>
     (adsbygoogle = window.adsbygoogle || []).push({});
</script>

</p>


<script async src="https://pagead2.googlesyndication.com/pagead/js/adsbygoogle.js"></script>
<ins class="adsbygoogle"
     style="display:block"
     data-ad-format="autorelaxed"
     data-ad-client="ca-pub-2730293094729387"
     data-ad-slot="5171471751"></ins>
<script>
     (adsbygoogle = window.adsbygoogle || []).push({});
</script>



        </article>

        
        <div class="mb-4 p-5">
          <div class="card">
            <h5 class="card-header m-0">Tags</h5>
            <div class=" card-body">
              
            </div>
            </a>
          </div>
        </div>


        

      </div>
    </div>
  </div>

  
  

  
  
  
  
  
  
  
  
  
  
  
  
  
  
  
  
  
  

  <script type="application/ld+json">
  {
    "@context": "http://schema.org",
    "@type": "BreadcrumbList",
    "itemListElement": [{
          "@type": "ListItem",
          "position":  1 ,
          "item": {
            "@id": "\/\/news.face8ook.org\/",
            "name": "home"
          }
      },{
          "@type": "ListItem",
          "position":  2 ,
          "item": {
            "@id": "\/\/news.face8ook.org\/blog\/",
            "name": "blog"
          }
      },{
          "@type": "ListItem",
          "position":  3 ,
          "item": {
            "@id": "\/\/news.face8ook.org\/blog\/semnan-old-table\/",
            "name": "semnan-old-table"
          }
      }]
  }
  </script>
</section>
<footer class="footer py-3 text-muted text-center">




    <div class="footer-site  pb-2 font-weight-bold">
        

        <a class="text-uppercase" href="//news.face8ook.org/">Rumor Theory</a>

    </div>
    &copy; 2020 All Rights Reserved<br>

    Made with
    <svg width="1em" height="1em" viewBox="0 0 16 16" class="bi bi-heart" fill="currentColor"
        xmlns="http://www.w3.org/2000/svg">
        <path fill-rule="evenodd"
            d="M8 2.748l-.717-.737C5.6.281 2.514.878 1.4 3.053c-.523 1.023-.641 2.5.314 4.385.92 1.815 2.834 3.989 6.286 6.357 3.452-2.368 5.365-4.542 6.286-6.357.955-1.886.838-3.362.314-4.385C13.486.878 10.4.28 8.717 2.01L8 2.748zM8 15C-7.333 4.868 3.279-3.04 7.824 1.143c.06.055.119.112.176.171a3.12 3.12 0 0 1 .176-.17C12.72-3.042 23.333 4.867 8 15z" />
    </svg>

</footer>
<script src="//news.face8ook.org/js/jquery.slim.min.js"></script>
<script src="//news.face8ook.org/js/bootstrap.min.js"></script><script type="application/javascript">
var doNotTrack = false;
if (!doNotTrack) {
	(function(i,s,o,g,r,a,m){i['GoogleAnalyticsObject']=r;i[r]=i[r]||function(){
	(i[r].q=i[r].q||[]).push(arguments)},i[r].l=1*new Date();a=s.createElement(o),
	m=s.getElementsByTagName(o)[0];a.async=1;a.src=g;m.parentNode.insertBefore(a,m)
	})(window,document,'script','https://www.google-analytics.com/analytics.js','ga');
	ga('create', 'UA-153100602-3', 'auto');
	
	ga('send', 'pageview');
}
</script>

</body>

</html>